*23-

Athenas misisset nuntium quaesiturum ab exegetis, quid illi homini
faciendum esset1). Quod ante nuntii reditum ille mortuus erat,
videlicet non e patris voluntate accidit, cum esset illum accusaturus.
Fac medicum aegroto quem curat chloroformium quod vocamus,
dedisse; interit ille pro nimia quae inflata ei est veneni quantitate.
Ita medicus χειρὶ occidisse eum dici non potest, sed βουλεύσας.
Tamen cum aegrotum sanare studuerit, non interimere, prudenter
caedem commisisse unicuique negabitur. Coniuncta igitur vides quae
adversis frontibus secum videbantur pugnare. Ubi χειρὶ ἀποκτ.
opponitur, omnis doli mali notio deest verbo βουλεύειν, quae propria
est eiusdem in antithesi ἀκουσίως - βουλεύσας, ἑκουσίως. Atque
haec quidem accurate semper secernenda. Incitationem qui-
dem ἅνευ προνοίας prorsus ut par est reiecimus; nemo autem
ut opinor dubitabit, quin imprudenter quis possit alterum interficere
ratione non manifesta. (Reveniemus ad hanc rem cum dicamus de
Antiph. or. VI π. τ. χορ. p. 34.)

..---

Poscimur ea nunc quaestione, quam supra (p. 21) soluturos

nos esse sumus polliciti; atque hactenus quidem philologi nunc
historicam quaestionis partem ingredimur. Statutum esse vidimus
lege Andocidea : ut, si quis, machinatus mortem aliqua ratione,
hominem· interfecerit in eodem teneatur ac si cruentam caedem
commisisset. Est mihi nunc demonstrandum, hanc legem non solum
non supervacaneam fuisse sed omnino necessariam.

Athenienses rem iudiciariam non ex systematica instituerunt
ratione sed ex empirica: prout innotuerunt diversa crimina nova
statuta sunt nomina novae actiones — Aeschin. Ι 13: ἐκ γὰρ τοῦ
πράττεσθαί τινα ὧν οὗ προσῆκεν, ἐκ τούτου τοὺς νόμους ἔθηκαν
οὶ παλαιοί. Antiphon. V 14: ὑπάρχει μέν γε αὐτοῖς (υ. φονικοῖς
νόμοις) ἀρχαιοτάτοις εἶναι ἐν τῇ γῇ ταύτῃ, ἔπειτα τοὺς αὐτοὺς ἀεὶ
περὶ τῶν σίτων, ὅπερ μέγιστόν ἐστι σημεῖον νόμων καλῶς κειμένων.

¹) Euth. ιο. Socrates quaerit ex Euth: τί σοι τεκμήριόν ἐστιν ὡς πάντες
ot θεοὶ ἡγοῦνται ἐκεῖνον ἀδίκως τεθνάναι, ὃς ἄν. .. φθάσῃ τελευτήσας dmi
τε τὰ δεσμά, πρὶν τὸν ξυνδήσαντα παρὰ τῶν ἐξηγητῶν περὶ αὐτοῦ πυθέσθαι,
τί χρὴ ποιεῖν.

 

